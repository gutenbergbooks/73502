<!DOCTYPE html> <html xmlns="http://www.w3.org/1999/xhtml" lang="ca"
xml:lang="ca"> <head> <meta charset="utf-8" > <meta name="generator"
content="pandoc" > <meta name="viewport" content="width=device-width,
initial-scale=1.0, user-scalable=yes" > <meta name="author"
content="Víctor Balaguer" > <meta name="dcterms.date"
content="1879-01-01" > <title>Las esposallas de la morta</title>
<style> 
html {
line-height : 1.5;
font-family : Georgia, serif;
font-size : 20px;
color : #1a1a1a;
background-color : #fdfdfd;
}
body {
margin : 0 auto;
max-width : 36em;
padding-left : 50px;
padding-right : 50px;
padding-top : 50px;
padding-bottom : 50px;
}
@media print {
body {
background-color : transparent;
color : black;
font-size : 12pt;
}
p, h2, h3 {
orphans : 3;
widows : 3;
}
h2, h3, h4 {
page-break-after : avoid;
}
}
p {
margin : 1em 0;
}
a {
color : #1a1a1a;
}
a:visited {
color : #1a1a1a;
}
img {
max-width : 100%;
}
h1, h2, h3, h4, h5, h6 {
margin-top : 1.4em;
text-align : center;
}
h5, h6 {
font-size : 1em;
font-style : italic;
}
h6 {
font-weight : normal;
}
ol, ul {
padding-left : 1.7em;
margin-top : 1em;
}
li > ol, li > ul {
margin-top : 0;
}
blockquote {
margin : 1em 0 1em 1.7em;
padding-left : 1em;
border-left : 2px solid #e6e6e6;
font-family: Arial, Helvetica, sans-serif;
font-size: 90%;
}
code {
font-family : Menlo, Monaco, 'Lucida Console', Consolas, monospace;
font-size : 85%;
margin : 0;
}
pre {
margin : 1em 0;
overflow : auto;
}
pre code {
padding : 0;
overflow : visible;
}
.sourceCode {
background-color : transparent;
overflow : visible;
}
hr {
background-color : #1a1a1a;
border : none;
height : 1px;
margin : 1em 0;
}
table {
margin : 1em 0;
border-collapse : collapse;
width : 100%;
display : block;
}
table caption {
margin-bottom : 0.75em;
}
tbody {
margin-top : 0.5em;
border-top : 1px solid #1a1a1a;
border-bottom : 1px solid #1a1a1a;
}
th {
border-top : 1px solid #1a1a1a;
padding : 0.25em 0.5em 0.25em 0.5em;
}
td {
padding : 0.125em 0.5em 0.25em 0.5em;
}
header {
margin-bottom : 4em;
text-align : center;
}
#TOC li {
list-style : none;
}
code {
white-space : pre-wrap;
}
span.smallcaps {
font-variant : small-caps;
}
span.underline {
text-decoration : underline;
}
div.column {
display : inline-block;
vertical-align : top;
width : 50%;
}
div.hanging-indent {
margin-left : 1.5em;
text-indent : -1.5em;
}
ul.task-list {
list-style : none;
}
</style> 
</head>

<body>

<header id="title-block-header"> <h1 class="title">Las esposallas de
la morta</h1> <p class="author"><strong>Víctor Balaguer</strong></p>
<p class="date">1879</p> </header> <p>
  <code>
  Aquest text ha estat digitalitzat i processat per 
  l'Institut d'Estudis Catalans, com a part del projecte 
  Corpus Textual Informatitzat de la Llengua Catalana.</code></p> 
  <img src="images/cover.jpg" alt="portada" >
  <blockquote>
  <p>A la excelentissima
  senyora duquesa de la Torre</p> </blockquote> <blockquote>
  <p>Endressa Ves, donchs, trajedia mia, y dígali: “Oh deesa, oh
  flor, en colors rica més que tot altre flor, emperadriu de gracia,
  pubilla de bellesa, dáume, si us plau, posada, mes dáumela en lo
  cor, que, de vos inspirada, per vos, senyora mia, nasquí á la llum
  del dia, qu'es náixer al amor.”</p> </blockquote> <blockquote>
  <p>V· B·</p> </blockquote> <blockquote> <p>Madrit, Maig de
  1878.</p> </blockquote> <p><strong>Personatjes.</strong></p> <ul>
  <li>Julieta.</li> <li>Romeu Monteschi.</li> <li>Capuletti, pare de
  Julieta.</li> <li>Conrat d'Arles, senyor provensal.</li> <li>Fra
  Llorens, confés de Julieta.</li> </ul> <p>(Senyors y cavallers de
  la casa de Capuletti, damas, servents, patjes.)</p> <p>(La escena
  en Verona.)</p> <h2 id="primer-quadro.">Primer quadro.</h2> <p>
  (La galeria del palau dels Capuletti, en Verona, oberta sobre'l
  jardí.)</p> <p>(A l'esquerra, en primer terme, trevallada en la
  paret, una capelleta bizantina ab l'imatje de la Verge il·luminada
  per una llántia de plata. A pochs passos de la capella la porta de
  la cambra de Julieta.)</p> <p>(Al fondo, la gran porta esculturada
  que comunica ab l'estrado, salas d'honor y demés cambras del palau.
  Dos ó tres grahons donan accés a la porta.)</p> <p>(A la dreta, la
  barana y archs de pedra de la galería, que deixan véurer l'horisont
  y los arbres del jardí. Los archs sostinguts per columnas. Del
  primer arch, en lo primer bastidor de la dreta, arrenca l'ample
  escala de marbre que baixa al jardí, ab dos grans estátuas, de peu
  sobre sos pedestals, una á cada costat de l'escala. Las arcadas
  segueixen tot lo llarch de la escena, fins á conclóurer en la paret
  del fondo, hont s'obra la porta de las cambras interiors.)</p> <p>
  (La capella bizantina de la Verge cau enfront de la escala, y
  enfront també de las arcadas de la cambra de Julieta.)</p> <p>
  (En las columnas de la galería y en las parets, arreus de cassa y
  armas.)</p> <p>(Es l'hora del crepúscul matinal, pero es de nit
  encara en la galería, y la escena no té més llum que la que crema
  en la llántia, devant l'imatje de la Verge.)</p> <p>(Al aixecarse'l
  teló, s'ou lo cant de l'alosa. La escena permaneix solitaria un
  rato, fins que s'obran las portas de la cambra de Julieta y
  apareixen esta y Romeu, amorosament entrellassats de brassos.)</p>
  <p>(Julieta, Romeu.)</p> <p>Julieta: ¿Per qué deixarme vols, si es
  nit encara?</p> <p>Romeu: Ja la nit ha passat. ¿Sents?… Es l'alosa,
  es l'alosa, cor meu, nunci del dia.</p> <p>Julieta: No es lo cant
  de l'alosa, vida mia, qu'es lo del rossinyol. Cada nit canta
  desd'aquell magraner.</p> <p>Romeu: ¡Ay! no, es l'alosa… Bé prou
  que la conech. La llum apunta, y entre núvols de rosa, ja ve l'alba
  serena, vestida ab sas clarors d'or y de grana, á portarte, en
  ofrena, lo primer bes del dematí, m'aymía. Es l'hora de partir. La
  sort ho mana.</p> <p>Julieta: ¡Ay si sempre fos nit y jamay
  dia!</p> <p>(Romeu fa un moviment per partir, pero Julieta'l
  conté.)</p> <p>Romeu: ¡Adeu!</p> <p>Julieta: No encara. ¡Un instant
  més!</p> <p>Romeu: ¡Julieta!</p> <p>Julieta: ¡Un instant més tant
  sols!</p> <p>Romeu: Ja'l cel s'aclara.</p> <p>Julieta: ¡Si es negra
  nit, y ne será, si'm deixas, mes negra nit encara!</p> <p>Romeu:
  Tens un cor d'or.</p> <p>Julieta: Y te'l doní. Tenirlo voldria
  encara, per tornar á dártel'</p> <p>Romeu: ¡Oh garsa de mon cor!
  Més saborosa no es pas la verge mel de las abellas en son buch
  marletat, ni més hermosa la fresca rosa que del riu al marge
  s'aixeca tremolosa, ni més llampant, dins d'una cambra obscura, lo
  raig de sol que filtra per l'escletxa lo rajolí daurat de sa llum
  pura… Mes ¡ay! no't vull mirar, no vull sentirte, que may llavoras
  partiria…</p> <p>(Julieta l'encadena, amorosida, en sos brassos, y
  li diu ab gran tendresa:)</p> <p>Julieta: ¡Vésten!</p> <p>
  (Comensa á clarejar.)</p> <p>Romeu: ¡Oh tendres, dolsos
  llassos! ¿Per qué fins á morir no m'heu d'estrényer? ¡Manyaga de
  mon cor! Quant á mos brassos lo joy d'amor me lliga, lo temps, lo
  sol, tot para y se retrassa.</p> <p>Julieta: Prou que'l conech lo
  temps, y sé com passa. Ab tu ¡cóm vola! Sense tu ¡cóm triga!</p>
  <p>Romeu: Rahó tenias. Es nit negre y fosca. No es lo cant de
  l'alosa'l que sentirem, sinó'l del rossinyol. Santa estimada, no es
  llum de dia, es llum de las estrellas, la que ara nos cenyeix ab sa
  llassada per més amor y més enveja d'ellas. ¡Que vingan ja! ¡Que
  vingan y que'm troven! ¿Qué'm fa la mort, si es en tos brassos,
  tendre poncella del amor, cel d'esperansa? ¡Morir aquí, en tos
  brassos!… ¡Verge pura! Ni més gloria té'l cel ni més ventura!</p>
  <p>(Julieta, conmoguda al sentir parlar de mort, gira entorn sos
  ulls y s'adona qu'es ja de dia clar.)</p> <p>Julieta: ¡Ay sí qu'era
  l'alosa! Ja es de dia. ¡Fuig! ¡Vésten! ¡Vésten!</p> <p>Romeu: ¡Amor
  meu!</p> <p>Julieta: ¡Voldria véuret aquí, Deu meu, y véuret
  fora!</p> <p>Romeu: Demá tornaré á vindrer, vida mia.</p>
  <p>Julieta: ¡Demá!… ¡Qu'es trist demá pel cor qu'anyora! ¿Quants
  minuts hi há d'aquí á demá?… ¿Quánts sigles?</p> <p>Romeu: ¡Cor de
  mon cor!</p> <p>Julieta: ¡D'aquí á demá… ¿Qué passa d'un jorn al
  altre?… Un sigle d'agonía!… ¡D'un jorn á un altre jorn! Per
  corsecarse bé prou que n'hi há d'un dia!… ¿Per qué ha de voler Deu
  que abismes d'odi als meus y als teus separen?</p>
  <p>Romeu: ¡Així'ls cels no m'amparen, si l'odi jo conech, dolsa
  estimada! Desde que t'am, Julieta, mon ánima, d'amor tota
  embaumada, amors té per tothom.</p> <p>Julieta: Per tu no'ls tenen;
  y aquí mateix, hont tos amors nian, aquí, palau y temple de tos
  somnis, aquí es l'alcássar hont per tu ne crian odis més fers tos
  enemichs més sengles. ¡Sota'l mateix teulat l'amor y l'odi! ¡Sota'l
  mateix teulat l'Angel Custodi y lo mal Esperit! La serp que aguayta
  y lo gall vigilant! L'ira que vetlla y'l cor que plora!… ¡Aquí,
  Verge sagrada! un ánima á ton ánima abrassada, que viu de tu, per
  tu y á tu s'entrega, y aquí també la rassa enorgullida que busca,
  en sos rencors sempre més cega, ab tant afany ta mort com jo ta
  vida!</p> <p>Romeu: ¡Angel de Deu!</p> <p>Julieta: Fuig ja.
  M'esglaya véuret ab llum de dia.</p> <p>Romeu: Mon tresor y joya,
  ets ma reyna.</p> <p>Julieta: No só mes que ta esclava.</p>
  <p>Romeu: M'emporto ton amor. (Prompte ja á partir.)</p>
  <p>Julieta: Y més te'n guardo, qu'es mon amor la mar extensa y
  brava. Quanta més aigua'n trauhen, més ne queda.</p> <p>
  (Romeu comensa á baixar la escala del jardí. Julieta se recolza en
  lo pedestal d'una de las estátuas mirantlo partir.)</p> <p>Romeu:
  Adeu, ánima! (Baixant l'escala.)</p> <p>Julieta: Adeu!</p>
  <p>Romeu: No es á la tua, no es á la tua, estrella. A mon ánima ho
  dich, que vas sens ella.</p> <p>Julieta: (Lligada d'un bras á la
  estátua, é inclinantse sobre l'escala.) ¡Deu meu! Ja es dia fet!
  Amor, fuig, vola!</p> <p>Romeu: Aqueixa llum no es la claror del
  dia. Es sols la de tos ulls, ¡oh santa mia!</p> <p>Julieta:
  (No abandona l'estátua fins haber desaparescut En Romeu de sa
  vista.) ¿Per qué vens tan depressa, llum traidora? Y vosaltres
  també, sombras volubles, ¿per qué fugir, per qué, quant de
  vosaltres amparo ne té sols y de mos brassos?… ¡Quant ell se'n va,
  Deu meu, qué sola'm quedo!… ¡Fuig, amor, fuig! La sombra ja no't
  vetlla, y'l dia't ven. ¡Oh sort malavirada, prompte en venir y
  tarda en retirarte!… (Sorpresa per un pensament que li acut de
  prompte, y cambiant de tó.) ¡Claretat y tenebras!… ¡Llum y
  fosca!… ¿Per qué's parteix lo temps en nits y en dias? ¿Per qué no
  una nit sola, pero eterna, ab ell, per ell, y'ls dos navegant
  sempre, de purs y honrats amors per una dolsa, serena mar, sens
  onas ni riberas?… Tant sols las sombras de la nit desitjo, y la nit
  no ve may… ¡Sempre es de dia! (Atravessa l'escena y s'acosta á la
  imatje de la Verge.) Verge santa del cel, excelsa dama del paradís,
  conhort de tota pena, estel de náufrechs y afligits, oh
  Verge, ¿quánt será, quánt?… (S'ouhen veus confosas y drinch
  d'espasas. Julieta, ab gran esglay, crusa rápidament l'escena y
  s'acosta á la galería.) ¡Deu meu! ¿Qu'es lo que sento?… Espasas!…
  Crits!… L'han vist… ¡Deu meu! Me'l matan!</p> <p>(Romeu, en
  desordre y sense espasa, apareix per l'escala del jardí. Julieta se
  precipita en sos brassos.)</p> <p>(Julieta, Romeu.)</p>
  <p>Romeu: ¡Julieta!</p> <p>Julieta: ¡Amor! Romeu, ¿qué tens? ¿Qué't
  passa?</p> <p>Romeu: Sempre ingrata la sort. ¡Sort malastruga!</p>
  <p>Julieta: ¿Per qué has tornat?</p> <p>Romeu:(Escoltant.) Escolta…
  No, no'ls sento. Perderen ja mon rastre.</p> <p>Julieta: ¿Te
  seguian?</p> <p>Romeu: Los teus.</p> <p>Julieta: ¿Qué volen,
  donchs?</p> <p>Romeu: Ma vida.</p> <p>Julieta: Es meva, y d'ells y
  de tothom jo la defenso.</p> <p>Romeu: Ja del jardí tocava jo los
  límits, protejit del boscam per l'ombradissa, quant al voltar la
  font de marbre, trovo d'un enlayrat jovent l'alegra colla. Un
  d'ells me mira y envers mi s'avansa. Fujo;'m segueix. Vull
  amagarme;'m busca; y ab mi encarantse, quant prop seu me mira, “O
  es un feló, –me diu,– lo qui s'amaga, ó es un Monteschi, perque á
  ser un home, jamay evadiria á un Capuletti.” Sento llavors cremat
  mon front per l'ira y las mans per ma espasa, tota nua, qu'en
  ellas, no sé cóm, trobí de sopte: lluytém com bons, lo ferro
  contra'l ferro, ferms los punys, llamps los ulls, mudas las
  llenguas, jo defensantme, ell embestint, y culpa, culpa meva no es
  pas, los cels ho saben, si del combat ne fou sa mort lo terme.
  S'agropan sos companys, y vint espasas me presentan á un temps
  traydora punta, mes llavors…</p> <p>Julieta:
  (Sentint ramor.) ¡Calla!</p> <p>(Quedan los dos inmóvils,
  escoltant. S'ouhen veus, partint del jardí.)</p> <p>Romeu: Sí, son
  ells.</p> <p>Julieta: Sos passos ressonan en mon cor.</p> <p>Romeu:
  Son ells que venen, y só perdut.</p> <p>Julieta: No pas mentres jo
  visca. (Obrint la porta de sa cambra y senyalant l'imatje de la
  Verge.) Entra en ma cambra. Es un sagrat. Sa porta á la Verge y á
  mi nos té per guarda.</p> <p>(Romeu entra en la cambra.)</p> <p>
  (Julieta, Capuletti, caballers, parents y servents de
  Capuletti.)</p> <p>(Tots arrivan, ab la espasa nua, per la escala
  del jardí. Julieta s'ha quedat inmóvil al costat de la porta de sa
  cambra, sense ser vista de son pare, fins que la situació ho
  marca.)</p> <p>Julieta: (Ap.) ¡Ah! ja era temps!</p> <p>Capuletti:
  Fugí. Tot es inútil. Per avuy, donchs, torna á ta veyna, espasa,
  que veyna jo't daré demá en los cossos dels inichs adversaris de ma
  casa. (Enveyna sa espasa y tots ab ell.) ¡Que ab negres paraments
  ja tot s'endole, balcons, estrado y portas: servents, patjes,
  guardians y damas, tots de dol vestescan!… Sols jo no'l vestiré,
  que al cor lo porto. ¡Que á sa memoria lur tribut rendescan, ó com
  traidors furtius hontats ne sian, quants homens de ma lley y mon
  paratje segueixen mon penó ó ab ell s'alian! ¡Que al mort tots
  vingan á prestar homatje! ¡Que s'alce'l cadafalch en la capella
  cremant la cera y salmejant lo clergue; al cel s'aixeque l'oració
  cristiana al tritllejar somort de la campana; y en la torrassa
  arboris ma bandera, mes no la negra com de dol, la roja, com de
  sanch y extermini missatjera!</p> <p>Julieta: (Ap..) ¡Senyor Deu
  meu! ¿Qué passa?</p> <p>Capuletti: ¡Oh miserable rassa, oh rassa
  malenada dels Monteschis, jo't juro que ta sanch Verona entera ha
  de véurer un dia devallar pels carrers en ample riera! ¡Y tu, oh
  riu de ma patria, tu, oh Adigi, la eterna salvació negada'm sia y
  la terra á mon cos si, com prodigi de secular recort, un jorn no
  donas al ample xoll de las corrents saladas; per tribut de tas
  ayguas regaladas, la sanch Montescha á rogejadas onas!</p>
  <p>Julieta: (Ap..) ¡Deu meu!</p> <p>Capuletti: De ma venjansa lo
  sagell deixaré fins en las pedras com un padró d'eterna
  remembransa. Jo sol, sol ab mas mans, sol ab ma ira, ¡oh Tybul, oh
  mon fill! á ta memoria tinch d'alsar de cadávers una pira per
  recort de ton nom y de ta gloria.</p> <p>Julieta: ¡Tybul! Mare de
  Deu! (Capuletti s'adona de sa filla.)</p> <p>Capuletti: ¿Ets tu,
  Julieta?</p> <p>Julieta: ¡Tybul, oh pare, digau… ¡ay!…
  digáume! ¿Qu'es d'En Tybul?… ¿Qu'es d'ell?…</p> <p>Capuletti:
  L'occí un Monteschi.</p> <p>Julieta: (Llensant un crit d'angunia
  suprema.) ¡Reyna dels set dolors!</p> <p>Capuletti: Remémbrau,
  filla! ¡Remémbrau, donchs, per sempre! ¡En ta memoria estenallada
  quede aqueixa historia de sanch dels teus, y aixis, si un jorn
  l'oblidas, pudrirte pugas com carnussa llaga, cau de postemas y de
  verms nissaga!</p> <p>(Dits, Fra Llorens.)</p> <p>(Fra Llorens
  arriva per la porta del fondo. A sas primeras paraulas Julieta
  procura dominarse y dissimular sa turbació. Capuletti rep á Fra
  Llorens ab majestat y afectant tranquilitat y calma.)</p> <p>Fra
  Llorens: ¿Qu'es lo que passa aquí? Servents ni patjes he trobat al
  entrar. Los fronts s'inclinan, y en torn distretas las miradas
  vagan.</p> <p>Capuletti: Perdonáu, Fra Llorens. Si penas íntimas
  embargan nos sentits, sempre á bon hora als llars amichs dels
  Capulétti arriva lo confés de ma filla, que Verona per sos consells
  y sas virtuts admira.</p> <p>Fra Llorens: Pus vos trobo reunits,
  mes que la causa ni sé ni entench, en hora bona sia, que missatjer
  jo só de bonas novas, y'm plau ensemps trobarvos pera dirlas. En
  nom jo vinch del príncep.</p> <p>Capuletti: Sos designis son per
  nosaltres lleys.</p> <p>Fra Llorens: Be'n fa de dias que ab
  llágrimas de sanch Verona plora lo dol y desconhort de sas
  familias. Germans contra germans, sos fills més nobles escampan ab
  sas lluytas fratricidas la sanch que per empresas més crescudas y
  més altas virtuts, guardar deurian. En nom del príncep y Verona
  parlo. Ja dels Monteschis han mimvat las iras, y ells, cedint los
  primers, ells vos extenen d'amistansa y d'unió mans agradivas.
  Vostres aliats serán, y será hereva de sos títols y glorias vostra
  filla, si'ls vots se complan d'En Romeu Monteschi que á unir sa
  sanch á vostra sanch aspira.</p> <p>(Moviment general de
  sorpresa.)</p> <p>Capuletti: (Dirigintse á Fra Llorens, pero sens
  perdrer de vista á sa filla que permaneix inmóvil y muda á son
  costat.) ¿Monteschi, al fi, cedeix?</p> <p>Fra Llorens: Ell á sa
  patria sos greujes y venjansas sacrifica, y l'amor d'En Romeu á sa
  Julieta, es l'arch de San Martí qu'en lo cel brilla.</p>
  <p>Capuletti: (Afectant sempre calma y no perdent d'ull á sa
  filla.) ¿Per esposa la vol?</p> <p>Fra Llorens: Jo'us la demano en
  son nom.</p> <p>Capuletti: (Apretant nerviosament la ma de sa filla
  y mirantla de fit á fit:) Respon, donchs, Julieta.</p> <p>Fra
  Llorens: Vida de pau eterna ne será la boda que amors encen y
  enemistats termina.</p> <p>Capuletti: (Sempre ab intenció, y tenint
  á sa filla de la ma.) ¡Respon, filla!</p> <p>Julieta:
  (Ap..) ¡Deu meu!</p> <p>Fra Llorens:
  (Carinyosament.) ¿Julieta?</p> <p>(Moments de silenci. Julieta, com
  si volgués contestar, alsa'ls ulls, se troba ab la mirada fixa de
  son pare y baixa'l cap.)</p> <p>Fra Llorens:
  (Sorprés.) ¡Calla!</p> <p>Capuletti: Calla.</p> <p>Fra
  Llorens: ¡Julieta!</p> <p>Capuletti: (Contenint sempre á sa filla
  ab la mirada y apretantli la ma.) Ni respondre's digna. Es ma sanch
  la que corra per sas venas.</p> <p>Julieta: (Ap..) ¡Jo'm moro, mare
  mia!</p> <p>(Capuletti deixa la ma de Julieta.)</p> <p>Capuletti:
  Es be ma filla. La sanch dels Capuletti y dels Monteschi, ni nats
  ni naixedors, may de sa vida, han de veurer unida y barrejada com
  en lo camp ó en lo carner no sia!</p> <p>(Dits, Conrad
  d'Arles.)</p> <p>(Entra precipitadament en escena, venint del jardí
  y portant en la ma una espasa nua, tenyida ab sanch.)</p>
  <p>Conrad: Capuletti, senyors, d'aquest misteri daume la clau, si
  la teniu vosaltres. Aquí, com de costum, me dirigia, quant, lo
  jardí al crusar, tot en desordre ho trobí y tot revolt. Apareixia
  com si de rench de justa y lluyta irada hagués sigut lo lloch
  aquell escena, desparada la via, forsat lo clos y obert, l'herba
  folada, tenyida en sanch l'arena, y en sanch també una espasa, allí
  oblidada.</p> <p>Capuletti: Conrad, donáume'l ferro.</p> <p>Fra
  Llorens: (Mirant l'espasa.) ¡Deu! ¿qué miro?</p> <p>Capuletti:
  (Com ferit d'un presentiment, á Fra Llorens.) ¿La espasa
  coneixeu?</p> <p>Fra Llorens: Com si fos mia. Penyora d'amistat, ne
  fou un dia per mi donada. Es d'En Romeu Monteschi.</p>
  <p>Capuletti: Y de mon fill la sanch.</p> <p>Fra Llorens: ¡Madona
  santa!</p> <p>Capuletti: (Dirigintse als qu'están en escena.) Lo
  Monteschi'm demana ma Julieta. Jo la dono, senyors, al de vosaltres
  que d'En Romeu, com lo present de boda, posi á sos peus la testa
  ensangrentada.</p> <p>Conrad: Jo accepto.</p> <p>Fra
  Llorens: ¡Capuletti!</p> <p>Julieta: ¡Oh cel! ¿qué diuhen?</p>
  <p>Conrad: Compromís contret, donchs.</p> <p>Capuletti: Paraula
  dada.</p> <p>(Se donan la ma.)</p> <p>(Cau lo teló.)</p> <h2
  id="quadro-segon">Quadro segon</h2> <p>(La mateixa decoració.)</p>
  <p>(Fra Llorens, Julieta.)</p> <p>(Venen del jardí, seguint una
  conversa.)</p> <p>Fra Llorens: Tot es inútil, tot. Un Capuletti
  ni's conmou ni's convens de cap manera. May se'l vejé cedir, may de
  la vida, com may als rius tornársen endarrera.</p> <p>Julieta: Mes
  al menys finiré d'una vegada ab lo dolor que'm mata, y abrassada á
  sos genolls, li podré dir: “¡Oh pare! mos ulls son brasas; ja no
  ploran, creman. Mon cor de tant sufrir lo tinch á trossos. Mateume
  sens pietat! Filla perduda, jo deshonrí la casa de mos avis… mes
  l'amo avuy com may! Fadada y druda m'he dat dels meus al enemich…
  mes l'amo avuy com may! Germana criminosa, del matador de mon germá
  só esposa… ¡y l'amo més que may! Matéume, oh pare! Jo l'am! jo
  l'am!… Dels meus en sanch tenyida la ma me dona… ¡y jo li prench!
  De blasmes contra'ls meus escaldada está sa boca… ¡y jo li beso!…
  Sos amors, sos odis, son meus. May deixaré d'amarlo en vida, ni en
  mort tampoch, tampoch… pero, matéume!”</p> <p>Fra Llorens: ¡Oh
  criatura del cel! Un foll desvari torba avuy ta rahó, y eixas
  paraulas á un Capuletti ditas, y á ton pare, per tú la mort, per
  ell un crim serian. Un medi queda sols… mes ans, descóbram,
  descóbram de ton pit lo secret íntim, y á ton confés respon.
  Julieta, filla, l'amor que avuy te migra y te devora, l'amor que
  sents per En Romeu Monteschi, ¿pots arrencar del cor?</p>
  <p>Julieta: Arrencarian primé lo mon de sas arrels. Cent voltas que
  jo tornés á náixer, l'amaria. Es ma vida es ma sort. Es jo. Ne
  tarda, y'm mata la tristor. Ve, y l'alegría també'm mata llavors.
  Me té á remensa, y remensa no vull mentres jo visca, qu'es ell ma
  voluntat y es ell ma pensa. Quant ve, palau, cambra y jardins se
  tornan un paradís, y quant se'n va y me quedo… me quedo ab ell
  també, que tot me parla, tot me parla aquí d'ell. Aqui respiro dels
  amors las ardentas alenadas; amor es tot quant toco, tot quant
  miro; l'amor ne viu aquí, per tot se'l trova; está en la terra,
  está en lo cel, en l'aire; canta ab l'aucell, brilla en lo sol,
  rodola per l'espay lluminós al raig del dia; se'l veu, se'l ou,
  se'l sent, en lo que vola manyach colom que vers los cels fa via,
  en lo bruelar del vent, en la domdada brisa que oreja la fullosa
  selva, del cel encés en l'ignea soleyada, de fresca font en l'aygua
  que destil·la, cada matí en la gota de rosada, cada nit en la
  estrella que titil·la, y sempre aquí, en lo cor, gormant, indómit,
  prompte á saltar d'un bot, en acomesa, com famolenca fera
  agullonada que ab sas garras y dents desfá la presa.</p> <p>Fra
  Llorens: Julieta, filla, calmat! A tas penas jo trovaré conhort. De
  pau y ditxa encara trobarás horas serenas, Deu ajudant, si mos
  consells segueixes. Jo tot ho probaré pera salvarte de tant greu
  punyiment y desventura. Deu, qu'en mon cor llegeix, sab be qu'es
  guia de mos intents la rectitut mes pura. M'han dit, Julieta, qu'es
  avuy lo dia, avuy, dins pochs moments, quant vol ton pare donarte
  per esposa á En Conrad d'Arles.</p> <p>Julieta: Sa voluntat m'ha
  fet saber, y ab ella ma sentencia de mort. Ja ne té esposa, pare
  meu, lo sepulcre.</p> <p>Fra Llorens: (Mirant ab rezel á totas
  parts, com per assegurarse de que ningú'l sent, y baixant la veu.)
  Lo sepulcre vida nova't pot dar. Felis, ditxosa, podrias ser
  encar', si Deu volia permétrer que tu fosses un cadáver per unas
  horas sols, sols per un dia.</p> <p>Julieta: No, per un dia no,
  pare. Per sempre. ¡Morir, Senyor, morir! Benehit sia lo Deu dels
  cels si aquest plaher me dona! ¡Que felís he de ser quant al
  sepulcre me baixen las donzellas de Verona!</p> <p>Fra Llorens: No
  parles pas així. Deu es qui guarda lo secret de la mort y de la
  vida, y en sas mans está tot. Jo, si ell m'ajuda, ta sort traidora
  puch girar; salvarte jo puch encara, y, morta, alsar ta llosa, per
  d'En Romeu als brassos entregarte, si aymant sempre fidel, fidel
  esposa. Escoltam bé. Posada l'esperansa ne tinch en una trama
  misteriosa. Quant ja del himeneu los sagrats cántichs la ceremonia
  anuncien, quant ta pena ne sentes créixer caminant al ara, beu sens
  titubejar, sens por, serena, lo que conté aquest pom.</p> <p>
  (Li dona un pom que Julieta pren ab alegría)</p> <p>Julieta: ¡Es un
  veneno!</p> <p>Fra Llorens: Deu no ho vulla, ma filla. Es un
  narcótich que aparensas de mort tant sols ne dona.</p>
  <p>Julieta: ¡Pero no'm matará! (Ab decaiment y tristesa.)</p>
  <p>Fra Llorens: Mort aparenta del himeneu lo llas ne vindrá á
  rómprer. Pálida quedarás, sens sentit, muda, sens alé ni calor, y,
  entrenyoradas, baixarán ton cadáver las donzellas á la maysó de las
  eternas sombras. Allí aniré á buscarte.</p> <p>Julieta: Pero,
  pare, ¿y mon Romeu?</p> <p>Fra Llorens: Jo't portaré á sos brassos.
  Fes lo que't dich, y de tos ulls, ma filla, esborra'l plor que avuy
  los ennuvola. Confia en Deu, Julieta.</p> <p>Julieta: ¡Oh, pare,
  pare!</p> <p>Fra Llorens: Deu tot ho pot. Ell obrirá'l sepulcre
  hont te creurán per sempre soterrada, y de ta falsa mort al
  rompre'ls llassos, més amada que may y enamorada, de ton espós te
  trovarás en brassos.</p> <p>(Fra Llorens acompanya á Julieta
  qu'entra en sa cambra.)</p> <p>Fra Llorens: ¿Será felís? Que Deu ho
  vulla, y vulla perdonarme també!… No hi ha altre medi. Si erro, Deu
  meu, preneu mon erro en compte, que véurerla felís tant sols
  desitjo. Segur es lo narcótich. Aparensas li donará de mort, y
  quant, vestida tota de blanch, de rosas coronada, á sepelirla
  baixen á la fossa, poch han de créurer qu'es sa mort sa vida y que
  á bodas la portan. Deu me done, com fe ne tinch, forsas bastants.
  Deu vulla que tot sia per bé y que tot reixia!</p> <p>(Va per
  sortir y se trova ab En Capuletti, que vé del interior del
  palau.)</p> <p>(Fra Llorens, Capuletti)</p> <p>Capuletti: Deu
  guarde á Fra Llorens. La ceremonia vingué tal volta á honrar.</p>
  <p>Fra Llorens: Ja m'ho digueren; ja'm digueren, senyor, que de ta
  filla la má d'esposa á un estranger ne donas, no á un noble
  varonés, com las lleys manan.</p> <p>Capuleti: Conrad no es
  estranger. Si de Provensa devall lo cel es nat, també Verona desde
  nin lo coneix, que aquí vingueren, proscrits los seus, á demanar un
  dia nou cel y novas llars y nova terra. Son nom, sos fets, son cor
  lo recomanan, qu'es tot en ell enter, tot en ell noble. Es ardit y
  valent, d'or sa paraula, y la que aquí'm doná, no fa tres dias,
  será cumplida avans que las tenebras hajen la terra enmantellat
  vint voltas. Mon fill será venjat, espós ma filla ne tindrá y
  protector, y quant jo muyra, cap tots los meus y gloria mon
  llinatge.</p> <p>Fra Llorens: (Com si parlés sol.) ¡Quánt millor,
  quánt millor, oh Deu, no fora de la patria en las aras benehidas
  tots los rencors sacrificar y greujes, y, sa gloria guaytant, finir
  sos bandos! May ocasió que á vots més alts responga.</p>
  <p>Capuleti. ¿Y mon fill? ¿Y sa sanch? Y las dels nostres encara
  errants y no venjadas sombras? No potser, pare. En tant Varona
  visca, viurán sos bandos y viurán sos odis. Avans lo cel se tocará
  ab la terra.</p> <p>(Fra Llorens, Capuletti, Conrad d'Arles. Poch
  després Julieta. Damas pertanyents a la casa de Capuletti. Algunas
  nobles donzellas de Verona, vestidas de blanch. Servidors y patjes
  portant la bandera y l'escut de Capuletti.)</p> <p>(Venen tots del
  interior y s'extenen per la galería. Las donzellas entran en la
  cambra de Julieta y als pochs instants tornan á surtir ab ella.
  Capuletti se separa de Fra Llorens y's dirigeix á rebre als
  hostes.)</p> <p>Capuletti: Senyors, que Deu vos guarde y ab mí sia!
  Ja de mon fill, de mon Tybul, las restas en pau descansan dins lo
  lloch hont jauhen, cayguts com ell en camp obert, sos avis. Ne
  venjarém sa mort, mes ans, es forsa deixar segurs mon nom y mon
  llinatge. Espòs dono á ma filla. En Conrad d'Arles la plassa de mon
  fill avuy ocupa, (Apareix Julieta ab sas donzellas.) y ell ne será,
  si caich, de ma venjansa y de ma casa hereu. L'ara'ns espera. Las
  antorxas mateixas del mortuori ne serán las antorxas de las noces.
  Conrad, la má dona á ta nuvia. (A Conrad d'Arles. A Fra Llorens y
  als demés.) Pare, vosaltres tots també, seguiume al temple.</p> <p>
  (Conrad s'acosta á Julieta que's deixa péndrer la má.)</p>
  <p>Conrad: ¡Julieta, mon amor!</p> <p>Julieta:
  (Ap..) ¡Deu meu! ¡Jo'm moro!</p> <p>Fra Llorens: (Ap..) Sa palidesa
  ho diu. Begué'l narcótich.</p> <p>(Moviment general. Tots obran pas
  á Capuletti, que avansa'l primer, seguit de sa filla, conduhida,
  més morta que viva, per En Conrad. Fra Llorens y tots los demés
  segueixen. Aixís que arrivan á la porta del fondo trovan de peu,
  cruzat de brassos, á n'En Romeu. Julieta llansa un crit, se despren
  de la má d'En Conrad y retrocedeix espavordida, fins á cáurer mitj
  desmayada en brassos de las donzellas. Fra Llorens s'aproxima á
  ella, com per ampararla. Capuletti y Conrad posan má á la
  espasa.)</p> <p>(Dits, Romeu)</p> <p>Romeu: ¡Endarrera tothom, los
  qui al martiri la víctima portau! Tots endarrera, manifassers d'un
  himeneu sacrílech! Sol jo aquí, de ma casa y ma bandera, sol jo, de
  ma maynada, vos repto á tots, oh rassa enfolleida, sols en bausía y
  desserveys mestrada! Sa vida'm porti lo qui vol ma vida, quant
  vinga per ma testa ensangrentada! Veniu á mí! Jo só En Romeu
  Monteschi!</p> <p>Capuletti: Deu te porta! (Desenveynant sa
  espasa.)</p> <p>Romeu: Ab ell vinch.</p> <p>Capuletti: Sí, Deu te
  porta, lo vampir de ma sanch! Benehit sia qui á mon furor
  t'entrega. Dexáunos lluytar, donchs! Deu me l'envia! Matador de mon
  fill, ja fores! ¡Prega!</p> <p>Romeu: Sou vell. No lluyto ab vos.
  Deixáu que lluyten los qui sanch més ardent y forsa tenen. No sou
  vos, ne son ells los qui jo repte.</p> <p>(Capuletti, extenent sa
  espasa, conté als que volen precipitarse sobre En Romeu.)</p>
  <p>Capuletti: Y jo, son cap, jo, que só tots, accepto. Posa un mos
  á ta boca que blasfema… Y tots vosaltres, quiets! Obriunos plassa!
  (Dirigintse á En Romeu y senyalant als seus ab la punta de la
  espasa.) No es més ardent sa sanch. ¡Si ma sanch crema! Ni son més
  forts tampoch. ¡Jo só ma rassa!</p> <p>Romeu: Ma lluyta ab vos
  sacrílega seria, que aquí vinguí á buscar la esposa mia.</p>
  <p>Capuletti: ¡Ta esposa!</p> <p>(Sorpresa general. Julieta se
  despren dels brassos de las donzellas y avansa, pero casi ja sens
  forsas.)</p> <p>Julieta: Sí… jo… só…</p> <p>Capuletti: ¡Tú!… ¡Tú,
  traidora! ¡Malehit lo jorn en que engendrada fores!</p> <p>
  (Julieta a qui mancan de cop las forsas, cau en brassos de las
  donzellas. Capuletti tracta de precipitarse sobre ella, espasa en
  má, pero Fra Llorens s'interposa.)</p> <p>Fra Llorens: ¡Abaix,
  abaix lo ferro, parricida! (Detenint á Capuletti.)</p>
  <p>Capuletti: ¡Un jorn de massa haurá tingut ma vida! (Se deté
  devant de Fra Llorens y baixa la espasa, pero al moment, buscant
  objecte sobre que descarregar sas iras, se gira y's dirigeix contra
  En Romeu, brandant la espasa.) Terminen mos rencors d'una
  vegada. ¡Vina á mí, donchs, oh rassa condemnada, de ma casa y dels
  meus sempre enemiga!</p> <p>(Romeu desenveyna sa espasa per
  defensarse, pero en lo mateix instant en que van á cruzar lo ferro,
  s'avansa Fra Llorens, s'interposa entre'ls dos y diu ab solemnitat,
  senyalant á Julieta que apareix com morta en brassos de las
  donzellas.)</p> <p>Fra Llorens: Respectau son cadáver. Deu, oh
  bandos, Deu avuy ab sa mort, Deu vos castiga!</p> <p>
  (Quadro.)</p> <p>(Cau lo teló.)</p> <h2 id="quadro-tercer">Quadro
  tercer</h2> <p>(Sepultura dels Capuletti. Lo mausoleu de Julieta,
  al cual se puja per unas gradas de marbre. Sepulcres.)</p> <p>
  (Julieta dormida en lo mausoleu, cuberta ab una mortalla.)</p> <p>
  (La escena fosca fins qu'entra En Romeu portant una antorxa encesa
  que clava en un garfí de la paret.)</p> <p>(La escena sola uns
  instants. Romeu entra dirigint vagas y errants miradas entorn,
  sense véurer lo sepulcre de Julieta fins que'ls versos ho
  indican.)</p> <p>(Julieta, Romeu.)</p> <p>Romeu: ¡Oh mort, jo vinch
  á tú! Si tots te fugen, jo vinch tranquil, seré, lo cor en festa,
  com un espos als brassos de la esposa. Prepara tos altars, tas
  alimarias, y tos donzells d'honor. May en tas gestas cas semblant
  ne tingueres d'aytal hoste. Deseixit de la vida, que rebujo, jo
  vinch á ton palau, mort encisera, jo vinch á celebrar mas
  esposallas.</p> <p>¡La mort!… ¿Y qu'es la mort?… ¿Deixar de víurer?
  No pot ser. Lo cos mor, mes no pas l'ánima… Se diu que'ls morts se
  migran y s'anyoran… Es que los morts no parlan, pero senten. Jo
  donchs sinó: jo be so mort, y sento.</p> <p>Quant he passat pel
  mitj d'aqueixos réngles de fredas tombas, los qu'en ellas jauhen,
  tot mirantme passar, pensant ne deyan: “¿Que busca aquí un
  Monteschi?… Via fora! Via fora'l matador! Lluny de nosaltres! La
  rassa d'aquets morts no es pas la sua!”</p> <p>¡Perdó, sagradas
  ombras! ¡Perdó, oh ánimas, que sota d'eixas voltas tenebrosas vagau
  entorn de sendras qu'encarnareu! Dormiu tranquils en vostres llits
  de pedra, oh nobles Capulettis! No es sacrílech aquell que avuy á
  vostras tombas baixa per restar ab vosaltres. Só dels vostres, pus
  ja som tots d'una mateixa mena, y amors, no malvestats, aqui me
  portan.</p> <p>Per ella vinch tant sols. Ne vinch á dirli, com
  avans cada nit: “Jo t'am, Julieta!” Des que som morts jo no li he
  dit encara. A dirli vinch lo que li he dit en vida. Vinch á
  esposarla mort, y per ofrena, vida y amor, y cos y cor li
  porto.</p> <p>Ja que aquells de la terra no volgueren, ja que'ls
  vius á mas bodas se negaren, ton ara dressa, oh mort, prentne una
  tomba per pedra del altar, encen per ciris tas llantias sepulcrals,
  comensa'l reso, y vingan tots á mas mortuorias nupcias, tots cuants
  d'aquest palau, vagadius hostes, los espays umplan y'ls sepulcres
  poblan.</p> <p>¡Eh! deixondaus, vosaltres!… Capulettis, despertau!
  Enguanyats ab vos mortallas, veniu tots en aplech, que jo'us
  convido á mas bodas de mort ab vostra hereva! (Pausa. Romeu
  registra la escena.) Mes, ¿hont pot ser? ¿Hont es ma desposada?
  Julieta, ¿hont ets?… ¿Hont ets, oh morta meva? (Repara en lo
  mausoleu.) ¡Ah! Ja la veig… allí… allí que, inmoble, sols ab mi
  pensa y ab sa pensa'm busca, com jo, que ja só mort, sols penso ab
  ella. (Avansa fins al peu de las gradas.) Julieta, ¡pobre mártir!
  de ta vida la casta flor y l'ignoscencia santa, pels aires jo
  esbaltí, tot fet á trossos, lo jorn aquell de febre y de follía en
  que llas de ton cos foren mos brassos. No debia un mortal, ni en
  son desvari, alsarse fins á tú, coloma santa, esbarriada pel mon,
  del cel caiguda.</p> <p>Aquí'm tens ja, Julieta. (Puja al mausoleu,
  retira la mortalla y apareix Julieta.) ¡Deu! Qu'hermosa!… ¿Com
  estás tan hermosa, morta mia?… Me semblas viva… ¿Ne será que'l Geni
  d'aquest palau de nit, que n'es la casa pairal dels morts, te vol
  per dama sua? Prou que m'ho deya ja ma gelosia. Per ço só aquí. Per
  ço he vingut. Ni Genis ni mortals ja t'arrancan de mos brassos! Una
  vegada teu, só teu per sempre: una vegada meva, ets sempre meva en
  vida com en mort; que com partirem un jorn lo tálam, partirem la
  tomba. (Beu lo verí contingut dins un pom, que tira.) Donada está
  la sort… Y ara, si'l Geni d'aquest palau de nit te vol per sua, á
  tos costats eternament, per guarda, tas virtuts me tindrán y ta
  bellesa. (Pren una ma de Julieta, que besa y guarda entre las
  suas.) Angel de mon amor, si Deu volia que jo sentís ta veu, ans
  que despresa ne sortis de mon cos l'ánima mia; si á ta veu amorosa
  repetir, falaguera y carinyosa, aquell Jo t'am! de nostres nits
  sentia, l'ánima d'En Romeu, ennuvolada ab ton encens d'amor, se'n
  pujaria del cel fins á la volta platejada. (Moments de silenci. De
  prompte, sólta la ma de Julieta, qu'ha fet un moviment, y se deixa
  cáurer, esbalahit, per las gradas del sepulcre, retrocedint fins á
  mitja escena.) ¡Eternitat de Deu!… ¿Es que'l veneno ja torba mos
  sentits, ó es que deliro?… ¿Es que no es lo que toco y lo que
  miro?… Aquella ma he sentit, estremehida, dins la mia agitarse y
  conmoguda, com si fos que la mort ne tingués vida! Visions jo veig
  per tot, fantasmas mudas ab sangrentas mortallas rebossadas, y de
  foch sento ardentas alenadas y veus estranyas pels espays
  perdudas.</p> <p>Julieta: (Que comensa á tornar en sí y lluyta ab
  sa sopor.) ¡Romeu!</p> <p>Romeu: (Estremintse, pero sense girarse,
  com si cregués que la veu ve del alt.) ¡Sa veu! La veu de ma
  Julieta!</p> <p>Julieta: (Incorporantse ja en son llit de pedra.)
  Romeu, ¿hont ets?</p> <p>Romeu: ¡Sa veu!</p> <p>Julieta: Romeu! ma
  vida!</p> <p>Romeu: Deu m'ha escoltat. Es l'ánima que'm crida.</p>
  <p>(S'agenolla en éxtasis, com esperant tornar á sentir la veu.
  Julieta, sentada ja en son sepulcre, comensa á baixar y passeja per
  la escena sa mirada, com per donarse compte del lloch hont se
  trova.)</p> <p>Julieta: (Parlant ab ella mateixa.) ¡Hont só!… Hont
  me trovo?… ¡Deu del cel! ¡Quin somni, quin somni mes estrany!… Deu
  meu! ¿Qué miro? Procura recordar ma pensa inquieta… Sepulcres!… Una
  antorxa!… ¡Verge pia! Viva m'han enterrat! (Alsant la
  veu.) ¡Romeu!</p> <p>Romeu: (Sempre ab creensa de que la veu baixa
  de l'alt.) Julieta, ja vaig!… ja vaig!… No só ben mort encara.</p>
  <p>(Julieta acaba per distingir á son amant á la llum de l'antorxa,
  baixa precipitadament las gradas, y's dirigeix vers ell, que s'alsa
  retrocedint com al aspecte d'una visió.)</p> <p>Julieta: ¡Romeu,
  Romeu, llum de la vida mia! Fra Llorens m'ho digué. Ara ho
  recordo. “Deu tot ho pot. Ell obrirá la tomba hont tots demá te
  creguen sepultada, y de ta mort ficticia al rompre'ls llassos, mes
  amada que may y enamorada, de ton espós te trovarás en
  brassos.”</p> <p>Romeu: ¡Ay no, no'm desperteu!</p> <p>Julieta: Ell
  te diria: “Baixa al sepulcre en busca de ta esposa. Morta la
  creuhen tots. Baixa. No tardes. Jo li doní un narcótich.”</p>
  <p>Romeu: ¡Deu! Qu'escolto!</p> <p>(Romeu, desde las darreras
  paraulas de Julieta, s'ha anat acostant, casi d'espatllas, al
  sepulcre, sens pérdrer de vista á sa aymía, que va seguint sos
  moviments. Al arrivar al mausoleu, puja las gradas, tira de la
  mortalla y la palpa y arruga com per assegurarse, y al convéncers
  de que'l sepulcre está desert y que no existeix lo cos, baixa
  apresuradament per llansarse als brassos de Julieta.)</p>
  <p>Julieta: (Seguintlo.) ¡De mi t'apartas mon amor!</p> <p>Romeu:
  (Baixant del mausoleu, ab transport, fora de
  sí.) ¡Julieta! ¡Julieta, tresor meu! Oh! parla! parla! Qu'escolti
  jo ta veu! Per Deu que'm parles!</p> <p>Julieta: ¡Oh mon Romeu,
  Romeu! Lo cel encara tresors nos guarda de delicia pura. Ne
  tornaran, Romeu, fonts d'alegría, aquells instants de pler y de
  ventura ab sas horas de joy y de follía, aquellas nits de febres
  xardorosas, nits encesas d'amor, nits embaumadas dels jardins per
  las brisas odorosas, y per l'alosa, al apuntar lo dia, ab goigs
  d'amor y gratitut cantadas. ¡Qué dolsas han de ser ara y qué
  téndres las castas horas dels amors! Unidas las mans per l'ara, com
  per Deu las vidas, crusarém lo camí de l'existencia banyats en llum
  d'amor, com l'au que vola se banya en llum de sol, y de l'essencia
  nudrintnos del amor y sa dolsura, mes felís nostra vida quant mes
  pura, llavors cada matí, com obra pía, com vot d'excelsitut y de
  ventura, al Deu del cel, confós dins l'armonía que s'alsa en tot lo
  mon al naixe'l dia, elevarán en oració amorosa, nos cors sos himnes
  y son cant l'alosa.</p> <p>Romeu: No'm parles pas aixís. Ta veu,
  Julieta, n'es per mon cor la mes cruzel punyida. No, no'm parles
  aixís!</p> <p>Julieta: Pena secreta jo llegesch en tos ulls… ¿Qué
  tens, ma vida?… perque, no'n dubtes, tu ets ma vida!…</p> <p>Romeu:
  Tota jo te l'he consagrat, entera y pura. Mes tu no pots
  compéndrer… Jo't contava exánim, freda, dins la tomba… En ella mos
  ulls, mos ulls t'han vist… Sentí llavoras d'un greu dolor la
  esquerpa esgarrapada; creguí acabadas ja per mi las horas de vida,
  sensa tu no desitjada; y desvanit, perdut, foll y frenétich, he
  volgut…</p> <p>Julieta: (Ab afany.) ¿Que volgueres?</p> <p>Romeu:
  (Sentintse defallir, cayent sobre las gradas del mausoleu, y
  apartantla.) ¡Vésten!… ¡Vésten! T'aborresch.</p> <p>Julieta: ¡Oh!
  Romeu!</p> <p>Romeu: No, no… ¡Perdona! Jo t'am!… mes… vésten,
  vésten! (Cau com mort.)</p> <p>Julieta: Desvarieja!
  (Veyentlo inmóvil, com si fos mort, cridant y
  trontollantlo.) ¡Romeu! Romeu! Qué tens?… Oh! parla! parlam!</p>
  <p>Romeu: (Incorporantse.) ¡Oh! tu no saps… no saps lo que
  sufria! ¿Qué haurias fet, qué haurias fet, oh dona, si mort
  m'haguesses vist?</p> <p>Julieta: A ton sepulcre per compartirlo ab
  tu, baixat hauria!</p> <p>Romeu: Pus jo creguí en ta mort.</p>
  <p>Julieta: Justicia eterna!</p> <p>Romeu: (Revolcantse ab las
  ansias de la mort.) Vaig á morir quant mes lo cor t'adora.</p>
  <p>Julieta: Jo't seguiré.</p> <p>Romeu: M'abraso viu… M'ofego! Foch
  n'es d'infern, Senyor, lo que'm devora!</p> <p>Julieta:
  (Corrent desatentada per la escena.) ¡Socós! Socós! Socós!</p>
  <p>Romeu: Per Deu, Julieta, per Deu… ta ma!… dónam ta ma! No'm
  deixes!</p> <p>Julieta: (Acudint á Romeu, agenollantse á son
  costat, alsantli'l cap y donant crits de socós de quant en
  quant.) ¡Oh jo no vull!… no vull… no vull que mores! ¡Socós!
  Socós!</p> <p>Romeu: Ja es tart. Tot es inútil. Só mort… Adeu…
  adeu… Julieta mia! (Cau mort.)</p> <p>Julieta: Ingrat! ¿Y'm
  deixas?… No será. La via jo seguiré que m'ha ensenyat ta estrella.
  (Buscant una arma ab que ferirse, veu lo punyal qu'En Romeu porta á
  son cinto y lo desenveyna.) ¡Un arma!… ¡Oh, punyal sant!… Aquí,
  arma mia, ta veyna tens. ¡Robellat, donchs, en ella!</p> <p>
  (Se clava'l punyal en son pit y cau sobre'l cos d'En Romeu.)</p>

  </body> 

  </html>

